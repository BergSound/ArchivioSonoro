# PicentiniMix


PicentiniMix sono una serie di live set che attingono dai campioni contenuti nell’archivio, li organizzano in una struttura musicale più o meno aperta e ne propongono una versione sonora elaborata digitalmente.


### PicentiniMix01
Per PicentiniMix01, della durata di circa 15’00’’, si è scelto di riprodurre un viaggio sonoro non antropocentrico, cioè immaginando che ciò che viene diffuso sia quello che potrebbe essere percepito da un uccello, un insetto o una foglia che discendono dalla vetta di una montagna fino al sottobosco. L’azione della discesa è forse quella meno apprezzata dalla mente umana: spesso tende a mirare alla vetta come unico obiettivo e centro di interesse, dimenticando che la montagna vive soprattutto grazie all’ecosistema che pulsa alle sue pendici. 

Il ruolo dell’elettronica è quello di accompagnare nella discesa il protagonista non umano, a volte sottolineando con morbidezza peculiarità sonore del paesaggio, altre interferendo in maniera più o meno distruttiva con le registrazioni concrete. Il significato di questi processi è lasciato volutamente aperto: le immagini non vogliono palesare la narrazione, ma sono il tentativo di riprodurre una percezione al limite tra il naturale e l’artefatto di un ambiente al cui interno ognuno può perdere o trovare ciò che preferisce.

Guarda i video:

- Esecuzione 1

<iframe width="560" height="315" src="https://www.youtube.com/embed/uS6TebW7zMs" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

- Esecuzione 2

<iframe width="560" height="315" src="https://www.youtube.com/embed/fDHlhgwe1IU" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>



Torna alla [Home](https://bergsound.github.io/MontiPicentiniDigitali/)



