# Installazioni multimediali

In questa sezione sono raccolte tutte le installazioni prodotte a partire dai materiali dell'[archivio](https://bergsound.github.io/MontiPicentiniDigitali/ArchivioSonoro/).


## CINQUE FINESTRE



![](https://github.com/BergSound/MontiPicentiniDigitali/blob/gh-pages/foto_CF/CF_render.png)


_Cinque Finestre_ è un’installazione sonora multimodale interattiva che grazie al field recording e alla realtà aumentata acustica mira a ristabilire una posizione di ascolto del soundscape più intima e meditativa. Rappresenta una delle varie controparti fisiche del progetto web Monti Picentini Digitali, di cui si fa portavoce utilizzando esclusivamente materiale proveniente dalla sua sound map on-line. 
L’opera è composta da cinque finestre sorrette da piedistalli e disposte a semicerchio. Ogni finestra è dotata di sensori per rilevarne il grado di apertura: più la finestra è aperta e più lascerà passare un determinato paesaggio sonoro composto a partire dai materiali dell’archivio. Le composizioni saranno codificate in binaurale e fruite dai visitatori tramite cuffie, ognuna delle quali dotata di microprocessore e sensori che permettono di inviare al computer informazioni di posizione e inclinazione sui 3 assi della testa, così da modificare in tempo reale la percezione del paesaggio. Se un suono, per esempio, proviene dall’alto a sinistra nel paesaggio binaurale e il fruitore ruota la testa in quella direzione, il software processerà i dati e lo farà avvertire come frontale; questo accade per tutte le sorgenti provenienti da ogni finestra aperta e su canali stereo separati per ogni fruitore. Quindi se due persone si guardano stando l’una di fronte all’altra sentiranno gli stessi soundscapes, ma ruotati di 180 gradi, cioè con i canali sinistri e destri invertiti.
Cinque Finestre prevede un’interazione molto intuitiva tra fruitore e opera: il semplice atto di aprire una finestra e sporgersi. La mole di dati processati dal personale sistema di Position-Dynamic Binaural Synthesis permette una percezione auspicabilmente naturale dei cinque paesaggi sonori, specificatamente composti per una fruizione in realtà aumentata acustica. L’opera può essere esperita contemporaneamente da più visitatori che sceglieranno così collettivamente il soundscape finale da ascoltare, missando i vari suoni attraverso una maggiore o minore apertura delle finestre.


![](https://github.com/BergSound/MontiPicentiniDigitali/blob/gh-pages/foto_CF/finestre2.jpeg)



![](https://github.com/BergSound/MontiPicentiniDigitali/blob/gh-pages/foto_CF/finestre1.jpeg)



Torna alla [Home](https://bergsound.github.io/MontiPicentiniDigitali/)


