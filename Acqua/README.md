# L'acqua

<iframe src="https://bergsound.github.io/MontiPicentiniDigitali/Pioggia__full/" style = "height: 100%; width: 100%; border: none;"></iframe>

- Frammento digitale _Pioggia_
- [Full Screen](https://bergsound.github.io/MontiPicentiniDigitali/Pioggia__full/)



Il gruppo montuoso è ricco di acque e sorgenti alimentate dal fenomeno carsico e dalle abbondanti precipitazioni nevose e piovose. 

I Picentini sono considerati la riserva d'acqua più grande del Sud Italia e la terza riserva d'acqua in Europa. L'acqua di queste montagne alimenta la rete idrica di numerose province dalla Campania alla Puglia.

La maggior parte dei corsi d'acqua che nascono nel gruppo montuoso si dirigono verso il mar Tirreno e di questi sono degni di menzione il Sele, il Tusciano e il Picentino. I principali affluenti di fiumi maggiori sono il Calore Irpino e il suo tributario Sabato, entrambi confluiscono nel Volturno. 
Dei numerosi corsi d'acqua dei Picentini, solo l'Ofanto sfocia nel mar Adriatico.

L'area gode di un'elevata piovosità. I settori meridionali e occidentali, da Pizzo San Michele a Olevano sul Tusciano, sono esposti ai venti umidi provenienti dal mar Tirreno ed hanno medie annue tra le più elevate della regione.

Nel periodo invernale la neve è presente già al di sopra dei 1000 metri, ma in alcuni settori esposti a settentrione, la neve cade con una certa frequenza e abbondanza anche a quote basse, soprattutto nella zona fra i monti Cervialto e Polveracchio, il Laceno e le aree montuose Terminio - Mai. 









Torna alla sezione [Vette](https://bergsound.github.io/MontiPicentiniDigitali/Vetta) / Prosegui la lettura nella sezione [Flora](https://bergsound.github.io/MontiPicentiniDigitali/Flora)


Torna alla [Home](https://bergsound.github.io/MontiPicentiniDigitali) 
